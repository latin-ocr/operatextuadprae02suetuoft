 

-——-——-‘

„a ,ψη-,ηη Ι

405

CAJI PLINII
VITA.

PLINIUS SECUNDUS, Novocomensis‚· equestribus
militiis industrie functus, procurationes quoque splen-
didissimas, atque continuas, summa integritate ad-
ministravit, et tamen liberalibus studiis tantam ope-
ram dedit, ut non temere quis plura in otio scripse-
rit. Itaque bella omnia, quae unquam cum Germanis
gesta sunt, viginti voluminibus comprehendit. Item
naturalis historiae triginta septem libros absolvit.
Periit clade Campaniae. Nam quum Misenensi classi
praeesset, et flagrante Vesevo ad explorandas pro-
pius causas Liburnica pertendisset, neque adversan-
tibus ventis remeare posset, vi pulveris ac favillae
oppressus est3 vel, ut quidam existimant, a servo
suo occisus, quem, deficiens aestu, ut necem sibi
maturaret, oraverit.

Novocomensis] Imo Veronensis. Confunditur cum juniore
Plinio, qui Novocomensis fuit. Idem error est Hieronymi Chron.
Euseb. n. 2125.

