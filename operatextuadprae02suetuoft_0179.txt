Nnnn. ¹73

dam putant, aliena pro suis edidit. Venere in ma·
nus meas pugillares libellique cum quibusdam notis-
simis versibus, ipsius chirographo scriptis: ut facile
appareret, non translatos, aut dictante aliquo exce—
ptos, sed plane quasi a cogitante atque generante
exaratos3 ita multa et deleta, et inducta, et super-
scripta inerant. [53] Habuit et pingendi, fingendi-
que maxime, non mediocre studium. Maxime autem
popularitate efferebatur, omnium aemulus, qui quo·
quo modo animuin vulgi moverent. Exiit opinio,
post scenicas coronas proximo lustro descensurum
oum ad Olympia inter athletas. Nam et luctabatur
assidue: nec aliter {certamina gymnica tota Graecia
spectaverat, quam brabeutarum more in stadio humi
assidens, ac, si qua paria longius recessissent, in
medium manibus suis protrahens. Destinaverat etiam,
quia Apollinem cantu , Solem aurigando aequiparare
existimaretur, imitari et Herculis facta. Praepara⁴

magis credendum putem ‚ in admittendis rumoribus longe diffici-
liori, in iis, quae literas, eruditionem , genus Principum, Sue-
tonio, ut Grammatico, et in indagandis ejusmodi rebus accura-
tissimo.

pugillares libellique] Jungit etiam Plin. epist. 9, 6. „Omne
hoc tempus inter pugillares ac libellos jucundissima quiete nane-
misi,“ ne quis alterum adulterinum censeat.

translatos] h. e. aliunde petitos, plagio aliis sublatos.

et deleta, et inducta] Illud ad singula verba, hoc ad totas
sententias, versiculos, partes carminis refero, aliud discrimen
ignorans. J unatim leguntur deleta et inducta etiam apud Ulpian,
in Pandect. 28. 4, 1. Tacuerunt reliqui interpretes.

fingendique maxime] Delendum censet maxime post alios
Wolfius. Mihi secus videtur. Graece efferrem: ἐσπούδασε καὶ
*⁵23 τὴν Ὑραφικὴν, μάλιστα δὲ περὶ τὴν πλαστικῆν. Perit, quod
, auctor dicit, prae reliquis artibus plasticen eum tractasse, omisso
vocabulo. Ceterum hoc punctum cum superiori eapite conjun-
gendum puto , et novum incipiendum: Maxime autem. ut eat
in multis pro maxima.

Exiit opinio] i. e. fama, ut opinari, sentire, existimare saepe
dicuntur pro sententiam proferre, dicere. v. ind.

brabeutarum] ἀγωνοθετῶν in ludis gymnicin.

